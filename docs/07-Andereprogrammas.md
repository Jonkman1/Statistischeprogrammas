#	Andere programma's 
De programma's hierboven zijn de onbetwiste marktleiders op het gebied van universeel toepasbare statistische programma's. Zij bestrijken een groot deel van het terrein. Daarnaast zijn er nog een aantal kleinere programma’s die wel de moeite waard zijn om te benoemen. Die hebben zich veelal gespecialiseerd in bepaalde methoen of bepaalde toepassingen. Hieronder noemen we er een aantal.   

- *SPSS Amos*
Een relatief eenvoudig te gebruiken programma voor het modelleren en schatten van Structural Equation Modelling. Alternatieven voor Amos zijn onder andere LISREL, en SmartPLS (voor gedeeltelijke kleinste kwadraten).

- *MPlus* 
Mplus is ook zo’n SEM-programma dat veel wordt gebruikt door psychologen en waar ook enkele VJi mensen mee kunnen werken of op de computer hebben staan. Het programma kost zo’n duizend euro en wordt iedere drie jaar vernieuwd. Het vergt specialistische kennis en wordt veel gebruikt in longitudinale dataanalyse. Sommigen hebben dit op de computer staan.

- *WinBUGS en OpenBUGS*
WinBUGS en OpenBUGS zijn opensource programma’sl voor Bayesiaanse statistiek. Terwijl OpenBUGS werd ontwikkeld vanuit de commerciële software WinBUGS, zijn de inspanningen voor verdere ontwikkeling nu geconcentreerd op OpenBUGS. Er bestaan pakketten die de functionaliteit in R integreren met BRugs en R2OpenBUGS. Een alternatief voor BUGS is JAGS ("Just Another Gibbs Sampler"). Een groep medewerkers heeft hier ooit een korte cursus in gevolgd.

- *Mathematica en MATLAB*
Dit zijn twee commerciële programma's die veel worden gebruikt binnen de natuurwetenschappen en de neurologische wetenschappen.

-*JASP*
JASP (Just Another Statistical Program) is een product uit Amsterdam. Het is een opensource statistische pakket dat zowel het werken op klassieke als Bayesiaanse wijze mogelijk maakt. De gebruiker kan kiezen voor een van de twee methodes. Het wil een alternatief bieden voor SPSS dat duur is en niet alles kan. JASP kan veel, is makkelijk toegankelijk en snel op de computer te installeren op de computer.

-*MLWin* 
MLWin is een statistisch programma dat geschikt is voor multilevel analyse (klassiek en Bayesiaans) waar een enkele collega van het instituut mee werkt. Het is een eenmalige uitgave (300 euro) en daarna kun je nieuwe versie zelf installeren. Een enkele medewerker heeft dit op de computer staan en werkt hier regelmatig mee.
