# R {-}

R is een populaire, open-source statistiekomgeving dat naar eigen voorkeur kan worden uitgebreid met pakketten. Dit kan de gebruiker zelf binnenhalen. R (de statistische motor) wordt vaak gebruikt met Rstudio (het dashboard), een comfortabele omgeving die lokaal of via een-server installatie gebruikt kan worden gebruikt. R-toepassingen kunnen ook direct en interactief op het web worden gebruikt (bv. RMarkdown en Shiny). Met R en zijn pakketten kan alles gedaan worden van binnenhalen en bewerken, naar visualiseren en modelleren (op allerlei manieren), naar communiceren.  

*Vergelijking* 
Onderwerpen						Score
Statistische methoden/mogelijkheden:			Zeer ruim
Verklarende/voorspellende mogelijkheden			Zeer ruim
Toegankelijkheid/eenvoud				Beperkt
Presentatie mogelijkheden				Zeer ruim

*Sterke punten:*
- Zeer groot aantal functies (meer dan 10.000 pakketten en dat groeit met de dag).   
- Nieuwe statistische methoden worden snel geïmplementeerd en het programma is zeer up to data.   
- Handelingen zijn eenvoudig te automatiseren en te integreren met andere programma’s (GIT, Latex e.d.).   
- Zeer goede ondersteuning van een hele actieve gemeenschap, je kunt ook ondersteuning via externe leveranciers inhuren.   
- Uitgebreide hulpmiddelen die vrij beschikbaar zijn (handleidingen, tutorials, enz.).   
- Zeer krachtige en flexibele script/syntaxtaal.
- Het werkt op alle platforms (Windows, MacOS, Linux).   
- Toekomstbestendig door zeer grote, actieve gemeenschap die dit volop ontwikkelt.   
- Op de universiteiten krijgt het steeds meer en vaker aandacht.   

*Zwakke punten:*
- Het vertrouwd raken met de R-syntaxis vormt een barrière en de leercurve in het begin is zeer steil.    
- De stabiliteit/kwaliteit minder gebruikte pakketten is niet altijd even groot.   
- Krachtige hardware is nodig bij het werken met zeer grote datasets (waarmee wel gewerkt kan worden).   

*Licentie en kosten:*
- R is gratis en open source: er zijn geen kosten voor gebruik.   

*Conclusie*
Oorspronkelijk was R slechts een goedkoop alternatief voor diegenen die zich geen commercieel statistiekprogramma konden veroorloven. R is deze perceptie ontgroeid en overtreft nu de commerciële concurrentie op het gebied van functionaliteit, flexibiliteit en integreerbaarheid met andere toepassingen. Veel concurrenten (bijvoorbeeld SPSS) hebben gereageerd door R in hun programma's te integreren. De kritiek dat R veel moeilijker te leren en te gebruiken is dan commerciële concurrenten is vandaag de dag minder geldig met de beschikbaarheid van RStudio. R is een bijzonder goede keuze voor frequente gebruikers die van plan zijn om uitgebreider met statistieken om te gaan en die zich niet willen laten beperken door hun statistische programma.


