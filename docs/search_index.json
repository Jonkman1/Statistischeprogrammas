[
["index.html", "Statistische programma’s en mogelijkheden voor de nabije toekomst Voorwoord", " Statistische programma’s en mogelijkheden voor de nabije toekomst Harrie Jonkman 2020-05-27 Voorwoord Hallo Harrie en cc een heleboel geïnteresseerden, Zoals gezegd hebben Onno en ik eerder naar jouw stuk ‘de kwaliteit van kwantiteit’ gekeken. Zojuist hebben we er ook in het MT nog even aandacht aan besteed. Het is duidelijk dat er veel interesse is en we hiermee verder willen. Het stuk is daarvoor een mooie basis. Tegelijkertijd missen we echt onderbouwing voor de gemaakte keuzes. We zouden graag zien dat die onderbouwing er wel komt voordat we met deskundigheidsbevordering op dit terrein aan de slag gaan. De belangrijkste vraag en daarmee eerste opdracht aan jou en de andere geïnteresseerden is het volgende: Welke verschillende programma’s zijn er (SPSS, STATA, SAS, R, Python in elk geval) en wat zijn de voor- en nadelen van de verschillende programma’s gegeven de vraagstukken waar wij ons mee bezig houden en wat we daarvoor nodig hebben. Criteria die we graag terug zouden zien in een vergelijking zijn: - Statistische methoden/mogelijkheden (en in hoeverre we ze nodig hebben voor ons werk!) - Verklarende/voorspellende mogelijkheden - Mate van geschiktheid voor werken met big data - Toegankelijkheid/eenvoudigheid van leren - Presentatie mogelijkheden van resultaten - Kosten Fijn als jij Harrie hierin het voortouw wil nemen en de andere geïnteresseerden betrekt/vraagt om bepaalde zaken uit te zoeken. We zien dan de vergelijking samen met jullie daarop gebaseerde advies graag terugkomen in het MT. Laat je ons weten op welke termijn dat zou lukken? Dan kunnen we dat als bespreekpunt inplannen. Alvast veel dank en bel gerust als dit vragen oproept. Met vriendelijke groet, Frouke Sondeijker "]
]
